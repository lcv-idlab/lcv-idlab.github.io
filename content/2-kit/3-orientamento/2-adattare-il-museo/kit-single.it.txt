Title: Adattare il museo

----

Description: 

Per favorire l’orientamento e in particolare la mobilit&#224; negli spazi museali ai visitatori con problemi di vista è possibile intervenire in maniera puntuale su aspetti legati all’arredamento degli interni e all’allestimento delle mostre.

Se un’adeguata (link: it/kit/comunicazione/relazione-con-il-pubblico text: accoglienza) e un (link: kit/orientamento/guidare-il-visitatore text: accompagnamento fisico) da parte del personale museale sono sempre auspicati, attraverso lo sviluppo di un (link: it/kit/comunicazione/design text: design inclusivo) per la comunicazione visiva e di accorgimenti mirati per adattare il museo, una persona ipovedente può essere in grado di orientarsi e spostarsi negli spazi in autonomia.

Per le persone cieche o fortemente ipovedenti, sebbene tali accorgimenti possono favorire l’orientamento e la mobilità, tuttavia non risolvono completamente il problema: in questo caso agire anche sul fronte umano è essenziale.

Per favorire una fruizione autonoma delle opere d’arte al pubblico ipovedente è necessario integrare degli (link: it/kit/opere/incontro-diretto#adattare-l-allestimento  text: accorgimenti ambientali) ancor più specifici.

----

Icon: adattare-il-museo.png

----

Article: 

- 
  option_type: one
  section_title: Eliminazione degli ostacoli
  content: ""
- 
  option_type: three
  section_title: Elementi d’arredo
  content: |
    Per favorire la mobilità dei visitatori negli spazi museali è fondamentale evitare di posizionare mobilio (es. vetrine) o qualsiasi altro elemento di disturbo, soprattutto se spigoloso, nelle zone di passaggio. Questi elementi possono essere particolarmente pericolosi e causare degli incidenti. Quando ciò non è possibile, è essenziale segnalare gli ostacoli ai visitatori.
    
    È possibile farlo sia a voce, sia attraverso l’applicazione a terra di una segnaletica in rilievo percepibile attraverso la vista (per le persone ipovedenti) o il tatto (tramite l’utilizzo della sensibilità dei piedi e del bastone bianco).
    (image: elementi_arredo.jpg class: gallery elementi)
- 
  option_type: three
  section_title: Gradini e dislivelli al suolo
  content: |
    Se evitare dislivelli al suolo sarebbe l’ideale, quando ciò non è possibile risulta fondamentale segnalarli ai visitatori, a maggior ragione quelli minimi (piccoli gradini), che proprio per essere quasi impercettibili sia alla vista sia al tatto, possono facilmente passare inosservati, provocando cadute pericolose.
    
    Oltre ai gradini, anche le scale devono essere adeguatamente segnalate. È possibile farlo sia a voce, attraverso l’applicazione a terra di una segnaletica in rilievo percepibile allo stesso tempo con la vista (per le persone ipovedenti) sia con il tatto (tramite l’utilizzo della sensibilità dei piedi e del bastone bianco).
    (image: gradini_dislivelli.jpg class: gallery gradini)
- 
  option_type: three
  section_title: Superfici trasparenti
  content: |
    Le superfici laccate o riflettenti come anche quelle vetrate, sono sconsigliate sia perché il rischio concreto di farsi male scontrandosi con i vetri è elevato nella misura in cui le superfici trasparenti sono difficilmente o per nulla individuabili, sia a causa dei riflessi che inevitabilmente interferiscono con la visione residua delle persone ipovedenti ostacolando ulteriormente la visione.
    
    Quando presenti, le porte di vetro non vanno dunque tenute socchiuse: se non è possibile lasciarle completamente aperte è preferibile che siano chiuse ma adeguatamente segnalate. È possibile segnalare la loro presenza a voce (essenziale per le persone cieche o fortemente ipovedenti) oltre che attraverso l’applicazione di elementi segnaletici opachi, di grandi dimensioni e con un forte contrasto cromatico.
    (image: superfici_trasparenti.jpg class: gallery superfici)
- 
  option_type: one
  section_title: Interventi strutturali
  content: ""
- 
  option_type: three
  section_title: Ascensore
  content: |
    Se specificatamente adattato l’ascensore può essere un supporto utile all’orientamento e alla mobilità delle persone con problemi di vista. Per essere fruibile autonomamente deve però essere munito di pulsanti con numeri in rilievo e in braille. Inoltre è necessario massimizzare i contrasti cromatici e materici tra il numero e lo sfondo della pulsantiera.
    
    Nel caso di sistemi digitali o dove non sia possibile integrare pulsantiere in rilievo, si consiglia a ogni modo di garantire i massimi contrasti cromatici tra il numero del piano di destinazione e il pulsante corrispondente, così come di integrare una segnaletica di tipo sonoro.
    Se presenti, le integrazioni sonore possono essere d’aiuto: una pulsantiera digitale a illuminazione non è sufficiente.
- 
  option_type: three
  section_title: Scale e corrimani
  content: |
    Se installare un ascensore nel proprio museo sarebbe una soluzione auspicata per raggiungere la piena accessibilità, è comunque possibile facilitare la mobilità alle persone con problemi di vista munendo le scale di corrimani su entrambi i lati.
    
    Sia per le persone cieche sia per quelle ipovedenti il corrimano funge da supporto direzionale, percettivo e di sostegno nel movimento su una scala, sia esso svolto in autonomia o con l’accompagnamento di una persona vedente. Ne è quindi fortemente consigliato l’inserimento.
    
    Nei casi in cui i corrimani siano sorretti da ringhiere in ferro battuto dagli elaborati disegni, si suggerisce di coprire con materiale trasparente la parte inferiore per evitare ulteriori ostacoli alla mobilità: il rischio di impigliare vestiti, borse o altro nelle decorazioni in ferro è concreto.
    (image: scale_corrimani.jpg class: gallery corrimani)
- 
  option_type: three
  section_title: Pavimentazione
  content: |
    Molti musei hanno la loro sede in edifici storici, magari modificati nel corso degli anni. In diversi casi dunque, la pavimentazione non è uniforme in tutti gli spazi, ma differisce da sala a sala.
    
    Se da una parte è bene non eccedere in questa varietà di materiali a suolo perché ciò potrebbe confondere le persone con problemi di vista, allo stesso tempo queste differenze potrebbero essere sfruttate per favorire l’orientamento del pubblico di riferimento.
    Disporre di differenti tipi di pavimentazione permette al pubblico di orientarsi con il tatto (tramite l’utilizzo della sensibilità dei piedi e del bastone bianco) calpestando diversi materiali (legno, cemento, pietra, linoleum, ecc.).
    
    Le differenze di pavimentazione, spesso portano con sé anche differenze a livello di quote e altezze dei pavimenti, creando piccoli scalini e/o leggeri dislivelli al suolo che si consiglia quando possibile di eliminare o di segnalarli al pubblico.
- 
  option_type: three
  section_title: Segnaletica in rilievo
  content: |
    La segnaletica in rilievo può essere molto utile alla mobilità e all’orientamento negli spazi quando applicata al suolo. In particolare è possibile integrare nella struttura museale delle superfici calpestabili, ovvero degli elementi modulari di pavimentazione in rilievo (in gomma o altri materiali a contrasto materico e cromatico con la pavimentazione) applicabili a terra al fine di orientare il visitatore attraverso il tatto (con la sensibilità dei piedi stessi o del bastone bianco) e attraverso la vista.
    
    È consigliata l’installazione di questa tipologia di segnaletica in spazi piuttosto ampi, esterni o interni al museo e nei quali è possibile offrire una serie limitata di scelte direzionali; nell’applicazione è importante dunque tenere conto degli obiettivi potenzialmente utili e interessanti da raggiungere per i visitatori.
    Questi elementi modulari possono essere utilizzati per costruire dei percorsi, per fornire informazioni direzionali e avvertimenti (presenza di un pericolo, di un incrocio, di una svolta, di un servizio igienico, della necessità di procedere con cautela, ecc.).
- 
  option_type: one
  section_title: "Elementi d'arredo"
  content: ""
- 
  option_type: three
  section_title: Illuminazione
  content: |
    Per favorire la fruizione del museo e delle opere esposte alle persone ipovedenti è preferibile disporre di un’illuminazione diffusa e indiretta. Per facilitare la diffusione della luce, si consiglia di dipingere le pareti e il soffitto con colori chiari e tendenti al bianco (non troppo però perché ciò potrebbe risultare abbagliante per le persone ipovedenti).
    
    È bene inoltre che gli (link: it/kit/opere/incontro-diretto#adattare-l’allestimento text: spazi espositivi) godano delle stesse condizioni di luce diffusa degli spazi comuni, evitando quando possibile cambi bruschi di luce da una sala all’altra oltre che zone o sale completamente buie, che provocano una sensazione di insicurezza generale nei visitatori.
- 
  option_type: three
  section_title: Colorazione delle pareti
  content: |
    È consigliabile dipingere le pareti e il soffitto con un solo colore chiaro e tendente al bianco (non troppo però perché ciò potrebbe risultare abbagliante per le persone ipovedenti).
    Ciò favorisce l’orientamento per le persone ipovedenti, che, grazie anche al forte contrasto con i pavimenti e con le opere posizionate a muro, riescono più facilmente a identificare i limiti spaziali imposti dalle pareti nonché la (link: it/kit/opere/incontro-diretto#adattare-l’allestimento text: collocazione delle opere) e degli oggetti esposti.
    
    Inoltre le pareti e il soffitto chiari riflettono maggiormente la luce, creando zone illuminate in maniera diffusa e omogenea in grado di favorire ulteriormente la visione residua per le persone ipovedenti e dunque l’orientamento negli spazi.
- 
  option_type: three
  section_title: Sedute
  content: |
    Se per le persone vedenti visitare una mostra può essere stancante, per le persone con problemi di vista questa probabilità è certamente maggiore.
    È bene dunque predisporre sedute a disposizione del pubblico lungo tutto il percorso di visita, sia negli spazi comuni che in quelli espositivi e segnalare al pubblico la loro presenza e collocazione.
    
    Le sedute devono essere facilmente identificabili anche per non ostacolare il passaggio.
- 
  option_type: three
  section_title: Sonoro
  content: 'Per favorire l’orientamento negli spazi, è importante ottimizzare le condizioni (link: it/kit/opere/incontro-diretto#adattare-l’allestimento text: sonore) evitando rumori e suoni disturbanti e non necessari alla visita (es. deumidificatori, riscaldamenti, ecc.).'

----

Pdf-article: adattare-il-museo.pdf

----

Links-to-resources: 

- 
  kit: analisi-istituzionali