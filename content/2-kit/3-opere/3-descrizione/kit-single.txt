Title: Descrizione

----

Description: Breve descrizione scheda Ihicti berion con cus dolo et, quianis et as autat exce- scium vendae

----

Icon: icone_mci_08.png

----

Article: 

- 
  section_title: Cosa
  content: |
    La descrizione verbale è il primo e più importante strumento utile a trasmettere un’immagine al fruitore con problemi di vista, ad aiutarlo cioè a creare un’immagine mentale dell’opera attraverso l’ascolto della sua descrizione.
    
    Se già quando indirizzata ai visitatori vedenti la spiegazione di un’opera d’arte richiede a chi la attua una spiccata capacità di adattamento in base alla tipologia di pubblico, quando si tratta di pubblico con disabilità visiva il lavoro di analisi dell’immagine e l’impostazione della relativa descrizione devono essere particolarmente strutturate. Va ricordato che il fruitore con problemi di vista costruisce l’immagine mentalmente e troppi dettagli o lunghi periodi, rendono più complicata l’operazione.
- 
  section_title: Perché
  content: >
    La persona cieca o ipovedente può usare
    le proprie risorse sensoriali per
    orientarsi in una realtà dove il
    riferimento visivo non sussiste; per
    fare questo però è di fondamentale
    importanza affidarsi ad una persona
    vedente in grado di descrivere le
    circostanze e i contesti in cui ci si
    trova, soprattutto grazie alle
    potenzialità descrittive, comunicative
    ed evocative proprie del linguaggio
    parlato che è peraltro da sempre
    considerato un elemento immancabile
    nell’incontro con l’arte.
- 
  section_title: Come
  content: |
    Dopo aver selezionato le opere di interesse (Selezione Opere) è necessario valutare alcuni aspetti per impostarne la descrizione verbale.
    
    **Il destinatario**: per chi viene elaborata la descrizione?
    
    * Cieco dalla nascita: non ha ricordi visivi
    * Cieco nel corso della vita: ha una memoria visiva
    *	Ipovedente dalla nascita: non ha ricordi visivi completi e vede in maniera parziale
    *	Ipovedente nel corso della vita: ha una memoria visiva completa ma vede in maniera parziale
    *	Gruppi con diverse tipologie di disabilità visiva
    *	Gruppi inclusivi con persone vedenti e persone con disabilità visiva
    
    ### I registri, le figure retoriche
    
    Per essere compresa e recepita al meglio dal pubblico, la descrizione di un’opera deve necessariamente essere adattata al suo destinatario specifico, in particolar modo per quanto concerne i registri usati. Per questo motivo è pertanto auspicata un’elasticità mentale utile ad adattare il proprio intervento nell’ottica di comunicare l’opera nella maniera il più efficace possibile. Alcuni aspetti cardine di cui è bene tenere conto per impostare linguisticamente la descrizione verbale dell’opera sono:
    
    
    * **Terminologia**:  è solitamente consigliato utilizzare un registro familiare-civile e, quando opportuno, anche termini specifici, tecnici, spiegandone sempre il significato. In tal caso è meglio menzionare in primis l’elemento in questione, dopodiché citarne la corretta definizione (es. “… il giallo, il rosso e il blu, che nella teoria dei colori sono definiti colori primari” piuttosto che “… i colori primari, ovvero il giallo, il rosso e il blu”)