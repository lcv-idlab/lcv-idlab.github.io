Title: Relazionarsi con il pubblico

----

Description: Per i visitatori ciechi, avere a disposizione una persona vedente che li accompagni fisicamente lungo il percorso di visita, non è solo un piacere ma anche una necessità. Al fine di salvaguar- dare la propria incolumità, la sicurezza delle opere esposte e per una maggiore piacevolezza nella visita, anche la maggior parte delle persone ipovedenti preferisce essere guidata. Per favorire l’indipendenza delle persone con disabilità visiva ed evitare che debbano sistematicamente dipendere dalla dispo- nibilità di conoscenti, amici, parenti o volontari per visitare il museo, è consigliabile mettere a disposizione una persona che, su richiesta, possa accompagnare fisicamente i visitatori, de- scrivere loro le opere e gli spazi del museo (descrivere le opere) e guidarli nell’esplorazione tattile delle opere – quando è data la possibilità di toccarle (esplorazione tattile). Per farlo è fon- damentale che il personale del museo sia stato adeguatamente sensibilizzato (relazionarsi). Per favorire ulteriormente l’auto- nomia di visita delle persone ipovedenti è inoltre possibile intervenire in maniera puntuale su aspetti legati all’arredamento degli interni e all’allestimento delle mostre (adattare il museo).

----

Icon: relazionarsi-con-il-pubblico.png

----

Article: 

- 
  section_title: Sviluppare le relazioni
  content: |
    Entrare in contatto con il pubblico è fondamentale per conoscerne necessità e aspettative. Ciò è inoltre essenziale per comunicare in maniera mirata la propria offerta di mediazione culturale accessibile. Per farlo è consigliabile sviluppare canali di comunicazione istituzionali e interpersonali regolari.
    
    A livello svizzero, l’organizzazione a cui è possibile fare riferimento è la FSC, Federazione svizzera dei ciechi e deboli di vista, che ha antenne regionali in tutto il Paese. L’antenna ticinese è UNITAS, Associazione ciechi e ipovedenti della Svizzera italiana. Si consiglia di riferirsi alle organizzazioni regionali anche per entrare in contatto diretto con le persone che hanno problemi di vista. A tale proposito UNITAS organizza regolarmente momenti di sensibilizzazione mirati. Parteciparvi, come anche organizzare attività specifiche presso il proprio museo, permette di attivare arricchenti scambi interpersonali tra mediatori e pubblico in grado di favorire ulteriormente il coinvolgimento di entrambe le parti in maniera duratura. Una volta coinvolto, comunicare anche direttamente al pubblico la propria offerta di mediazione culturale accessibile, ad esempio telefonicamente oppure tramite posta elettronica, risulta essere uno dei metodi migliori per una comunicazione efficace. È inoltre possibile segnalare gli eventi culturali e le attività potenzialmente interessanti per le persone con disabilità visive a INFOUNITAS, rivista accessibile gestita dall’associazione ticinese.
    
    In Svizzera esistono molte altre organizzazioni a cui è possibile fare riferimento.
- 
  section_title: Conoscere necessità e aspettative
  content: |
    Conoscere necessità e aspettative del pubblico di riferimento è molto importante per implementare soluzioni efficaci. È dunque essenziale che tutto il personale e, in particolare, quello a contatto con l’utenza (personale di accoglienza, di sala, di sicurezza, mediatori) sia sensibilizzato rispetto ai diritti riconosciuti e alle necessità delle persone con disabilità visive. Per farlo, oltre a entrare in contatto con le organizzazioni di riferimento e con le persone con problemi di vista, è consigliabile informarsi partecipando a momenti d’incontro mirati, oltre che consultando la documentazione già reperibile.
    
    
    Per informazioni riguardo alle pari opportunità per le persone disabili si consiglia di fare riferimento all’Ufficio federale per le pari opportunità delle persone con disabilità ((link: https://www.edi.admin.ch/edi/it/home/fachstellen/ufpd.html text: UFPD)). Per approfondimenti specifici riguardo alle disabilità visive si consiglia di prendere contatto con la sezione regionale di riferimento della Federazione svizzera dei ciechi e deboli di vista FSC (UNITAS per la Svizzera italiana), oltre che con l’UCBC, Unione centrale svizzera per il bene dei ciechi, di consultare la documentazione disponibile (molta è anche online) e di partecipare a momenti di sensibilizzazione mirati, periodicamente implementati dalle organizzazioni.

----

Tools: La valutazione del diagramma non deve basarsi sull’aspetto visi- vo-formale, ma sull’efficacia tattile, che permetta la costruzione di un’immagine mentale. Nella lettura del diagramma è importante evitare di muovere le mani del “lettore” per indirizzarlo: se fosse necessario agire in questo modo, significa che il complemento verbale è poco chiaro e che la successione delle informazioni non è funzionale

----

Article-pdf: 

----

Validation-pdf: 

----

Pdf-article: relazionarsi-def.pdf

----

Pdf-evaluation: relazionarsi-def.pdf