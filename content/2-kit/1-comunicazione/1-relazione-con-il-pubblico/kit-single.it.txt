Title: Relazionarsi con il pubblico

----

Description: I primi passi che i musei d’arte possono intraprendere per abbattere le barriere e favorire l’accessibilità alle persone con problemi di vista sono l’apertura di un canale comunicativo attraverso lo sviluppo di relazioni regolari e l’adozione di un comportamento adeguato con il pubblico di riferimento.

----

Icon: relazionarsi-con-il-pubblico.png

----

Article: 

- 
  section_title: Sviluppare le relazioni
  content: |
    **Entrare in contatto con il pubblico è fondamentale per conoscerne necessità e aspettative. Ciò è inoltre essenziale per comunicare in maniera mirata la propria offerta di mediazione culturale accessibile. Per farlo è consigliabile sviluppare canali di comunicazione istituzionali e interpersonali regolari. **
    
    A livello svizzero, l’organizzazione a cui è possibile fare riferimento è la FSC, Federazione svizzera dei ciechi e deboli di vista, che conta 16 sezioni in tutto il Paese. L’unica sezione a sud delle Alpi è UNITAS, Associazione ciechi e ipovedenti della Svizzera italiana. Si consiglia di riferirsi alle organizzazioni regionali anche per entrare in contatto diretto con le persone che hanno problemi di vista. A tale proposito UNITAS organizza regolarmente momenti di sensibilizzazione mirati. Parteciparvi, come anche organizzare attività specifiche presso il proprio museo, permette di attivare arricchenti scambi interpersonali tra mediatori e pubblico in grado di favorire ulteriormente il coinvolgimento di entrambe le parti in maniera duratura. Una volta coinvolto, comunicare anche direttamente al pubblico la propria offerta di mediazione culturale accessibile, ad esempio telefonicamente oppure tramite posta elettronica, risulta essere uno dei metodi migliori per una comunicazione efficace. È inoltre possibile segnalare gli eventi culturali e le attività potenzialmente interessanti per le persone con disabilità visive a INFOUNITAS, rivista accessibile gestita dall’associazione stessa.
    
    In Svizzera esistono (link: https://www.edi.admin.ch/edi/it/home/fachstellen/ufpd/link/organizzazioni-svizzere-per-le-persone-disabili.html target: _blank text: molte altre organizzazioni) a cui è possibile fare riferimento.
    
    
    (image: unitas-logo.jpg link: http://www.unitas.ch target: _blank alt: Logo Unitas class: two-columns target: _blank)
    
    (image: sbv-fsa-logo.jpg link: http://www.sbv-fsa.ch target: _blank alt: Logo SBV-FSA class: two-columns target: _blank)
  option_type: one
- 
  option_type: one
  section_title: Conoscere le necessità e le aspettative
  content: |
    **Conoscere necessità e aspettative del pubblico di riferimento è molto importante per implementare soluzioni efficaci. È dunque essenziale che tutto il personale e, in particolare, quello a contatto con l’utenza (personale di accoglienza, di sala, di sicurezza, mediatori) sia sensibilizzato rispetto ai diritti riconosciuti e alle necessità delle persone con disabilità visive. Per farlo, oltre a entrare in contatto con le organizzazioni di riferimento e con le persone con problemi di vista, è consigliabile informarsi partecipando a momenti d’incontro mirati, oltre che consultando la documentazione già reperibile. **
    
    
    Per informazioni riguardo alle pari opportunità per le persone disabili si consiglia di fare riferimento all’Ufficio federale per le pari opportunità delle persone con disabilità ((link:  https://www.edi.admin.ch/edi/it/home/fachstellen/ufpd.html text: UFPD target: _blank)). Per approfondimenti specifici riguardo alle disabilità visive si consiglia di prendere contatto con la sezione regionale di riferimento della Federazione svizzera dei ciechi e deboli di vista FSC (UNITAS per la Svizzera italiana), oltre che con l’UCBC, Unione centrale svizzera per il bene dei ciechi, di consultare la documentazione disponibile (molta è anche online) e di partecipare a momenti di sensibilizzazione mirati, periodicamente implementati dalle organizzazioni.
    
    (image: ufficio-federale-pari-opportunita.jpg  alt: Logo ufficio federale pari opportunità class: two-columns link:  https://www.edi.admin.ch/edi/it/home/fachstellen/ufpd.html target: _blank)
    
    (image: unione-centrale-svizzera-per-il-bene-dei-ciechi.jpg  alt: Logo unione centrale svizzera per il bene dei ciechi class: two-columns link: https://www.ucbc.ch/szb/ target: _blank)
    
    Per le istituzioni museali è fondamentale conoscere innanzitutto alcuni aspetti preliminari che caratterizzano il pubblico con disabilità della vista:
- 
  option_type: three
  section_title: Numeri
  content: "Nonostante la mancanza di statistiche precise, l’UCBC ha potuto stimare che in Svizzera le persone con disabilità visive siano ca. 320'000. La stima precisa è resa difficoltosa dal fatto che chi ha un problema di vista non deve necessariamente segnalarlo a organizzazioni o autorità. È possibile raccogliere l’informazione unicamente quando le persone inoltrano richieste di prestazioni. È un dato acquisito però che i problemi di vista colpiscono maggiormente le persone sopra i 40 anni e che la percentuale di persone con disabilità della vista tende ad aumentare con l’età."
- 
  option_type: three
  section_title: Problemi visivi
  content: 'Le forme di disabilità visiva sono numerose ed estremamente diversificate. Ogni persona “non vede” in modo unico e specifico. Il pubblico con disabilità visiva può essere però diviso in due grandi categorie: le persone cieche, che non sono in grado di vedere, e le persone ipovedenti, che riescono ancora a vedere qualcosa con l’aiuto di ausili specifici. Altre due distinzioni possono inoltre essere fatte in funzione del momento in cui la disabilità si è manifestata. Le persone cieche dalla nascita (che sono poche e in diminuzione), non hanno ricordi di natura visiva. Quelle che invece lo sono diventate nel corso della vita possono far capo a ricordi visivi. Per chi è ipovedente dalla nascita, i ricordi visivi sono frammentati, mentre per chi lo è diventato in età avanzata (situazione più comune e in aumento), i ricordi visivi sono spesso ancora ben saldi nella mente. È importante conoscere queste distinzioni, per poter implementare soluzioni trasversali flessibili in grado di adattarsi al pubblico.'
- 
  option_type: three
  section_title: Uso dei sensi
  content: >
    Per una persona che non può affidarsi
    alla vista per orientarsi o percepire
    informazioni, utilizzare gli altri sensi
    non è un’opzione ma una necessità.
    L’udito, il tatto, l’olfatto e il
    gusto, sono i sensi a disposizione per
    percepire il mondo circostante devono
    poter essere attivati anche per fruire
    del museo e delle opere d’arte. Per le
    persone ipovedenti, inoltre, poter
    sfruttare il proprio residuo visivo è
    importante tanto quanto integrarlo ad
    altre percezioni sensoriali.
- 
  option_type: three
  section_title: Principali mezzi ausiliari
  content: |
    In un mondo dove la vista ha il monopolio, le persone con disabilità visiva utilizzano degli ausili in grado di guidarle e permetter loro di utilizzare i sensi a disposizione per percepire le informazioni. Che si tratti di sostegni all’orientamento e alla mobilità (es. accompagnatore vedente, cane guida, bastone bianco), di ausili informatici per accedere alle informazioni in rete (es. lettori vocali) o di soluzioni in grado di sfruttare il proprio residuo visivo (es. macrolettori, ingrandimenti attraverso lenti o fotografie scattate con il proprio telefonino, pile elettriche in grado di aumentare l’intensità luminosa, possibilità di avvicinarsi molto all’oggetto da vedere), essi devono poter essere utilizzati senza limitazioni per fruire del museo e delle sue opere come previsto dalla legge federale sull’eliminazione di svantaggi nei confronti dei disabili ((link: https://www.admin.ch/opc/it/classified-compilation/20002658/index.html text: LDis target: _blank)).
    
    Per ciò che concerne l’ambito culturale e artistico, e in particolare quello dei musei d’arte in Ticino, le necessità e le aspettative del pubblico di riferimento sono state indagate nel quadro del progetto MCI e sintetizzate in due rapporti liberamente accessibili:
    
    (image: esperienze-museali-01.jpg  alt: Esperienza museale class: two-columns link: /risorse/indagine-preliminare)
    
    (image: esperienze-museali-02.jpg  alt: Esperienza museale class: two-columns link: /risorse/indagine-in-profondita)
- 
  option_type: one
  section_title: Adattare l’accoglienza
  content: |
    **Adattare l’accoglienza in funzione delle necessità del pubblico è il punto di partenza per favorire l’accessibilità del museo. In particolare fornire prima della visita tutte le informazioni necessarie ai visitatori, permette alle persone con disabilità visiva di sentirsi coinvolte e benvenute al museo. Per farlo, è in particolare necessario comunicare in maniera efficace sia attraverso il sito (link: /kit/comunicazione/website text: **web**) del museo che di persona. Inoltre, per far sentire il pubblico a proprio agio e in sicurezza, si consiglia di mettere a disposizione una persona che possa, se necessario, (link: /kit/orientation/guidare-il-visitatore text: accompagnare) fisicamente le persone cieche e ipovedenti attraverso il museo, (link: /kit/opere/descrizione text: descrivere)  loro le opere e gli spazi oltre che guidarle nell’ (link: /kit/opere/incontro-diretto#permettere-l’esplorazione-tattile text: esplorazione tattile) delle opere, quando è data la possibilità di toccarle.**
    
    Le informazioni da fornire prima della visita:
- 
  option_type: three
  section_title: Pratiche
  content: 'È importante fornire prima della visita tutte le informazioni pratiche necessarie: tariffe d’entrata ed eventuali agevolazioni tariffarie, condizioni d’ingresso, orari, esposizioni in corso, attività di mediazione in programma, eventuali divieti (es. divieto di portare borse o zaini nelle sale espositive, ecc.), ostacoli, questioni legate alla sicurezza delle opere (conservazione e assicurazione), ecc.'
- 
  option_type: three
  section_title: Orientative
  content: >
    È fondamentale spiegare la situazione
    degli spazi nell’edificio (sale
    espositive, caffetteria, guardaroba,
    ascensore, scale, rampe, servizi
    igienici, shop, ecc.) nonché i modi per
    raggiungerli. È importante segnalare
    l’eventuale presenza di barriere
    architettoniche e/o di ostacoli alla
    mobilità potenzialmente pericolosi per
    le persone con disabilità visiva (es.
    presenza di porte di vetro, gradini non
    segnalati, mobilio in zone di passaggio,
    ecc.)
- 
  option_type: three
  section_title: Agevolative
  content: >
    Quando presenti, è essenziale segnalare
    le facilitazioni atte a favorire la
    mobilità e all’orientamento,
    l’accesso alle informazioni e alle
    opere d’arte (personale di
    riferimento, sgabelli portatili, sedie a
    rotelle, planimetrie in rilievo,
    segnaletica accessibile, audioguide e
    altro materiale informativo, sito web e
    newsletter accessibile, possibilità di
    toccare le opere originali e/o
    riproduzioni, possibilità di utilizzare
    ausili specifici, offerta di mediazione
    culturale accessibile, ecc.). Essere
    accompagnati da una persona vedente, per
    le persone con disabilità visive è
    spesso anche una necessità oltre che un
    piacere. Per questo si consiglia inoltre
    di valutare la possibilità di
    introdurre eventuali agevolazioni
    tariffarie dedicate gli accompagnatori.

----

Tools: La valutazione del diagramma non deve basarsi sull’aspetto visi- vo-formale, ma sull’efficacia tattile, che permetta la costruzione di un’immagine mentale. Nella lettura del diagramma è importante evitare di muovere le mani del “lettore” per indirizzarlo: se fosse necessario agire in questo modo, significa che il complemento verbale è poco chiaro e che la successione delle informazioni non è funzionale

----

Article-pdf: 

----

Validation-pdf: 

----

Pdf-article: relazionarsi-def.pdf

----

Pdf-evaluation: relazionarsi-def.pdf

----

Links-to-resources: 

- 
  kit: indagine-preliminare
- 
  kit: indagine-in-profondita